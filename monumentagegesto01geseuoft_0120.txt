CXIV PROLEGOMENA.

ralem prioris recensionis nescio quam restitutionem, id equidem non sum secutus.
Restitutionem illan] incertam esse et arbitrariam totam ipse editor ut recte intellexit,
ita non satis intellexit cam prorsus carere utilitate. Ipsas epitomas singillatim exhibere
ut fortusse non est supervacaneum, ita varia lectio una est neque ullum vitarum locum
recte qnisquam tractabit nisi adhibita, quatenus fieri potest, recensione utraque et varia
lectione integra.

Rccensio prior quid habuerit vel non habuerit, non satis scimus, cum plena ad
nos non pervenerit: at qui expendit quae epitomae receperint et quae praeterea cum
non receperint in corpore pleno adfuisse constet, intelleget non multum recessisse edi-
tionem priorem ab ea quae superest. Adfuerunt in illa laterculi donariorum, quam-
quam eos breviatorum alter omisit, alter ad pauca verba redegit. Adfuerunt omnino
alii loci, ut 77, ιι (vide supra p. CXIII), evidenter non additi in recensione altera, sed
ab epitomatoribus praetermissi. Diasceuasta quid omiserit addideritve, infra quaeretur;
neutrorum numerum magnum fuisse probabile est. Vitae longe pleraeque in epitomis
prope accedunt ad recensionem plenam; solae fere quae habent narrationes prolixiores,
ut Liberii (XXXVII), Symmachi (LIII), Hormisdae (LIIII), Iohannis Ι (LV) comparent
in posteriore forma mutata, raro, quantum apparet, certo aliquo consilio (vide supra
p. XVIII) nec magis breviandi studio, sed temeraria et inscita traditorum instauratione.
Omnino cum aliunde constet recensionem priorem esse saeculi septimi eodemque per
intervalla confectam esse posteriorem, non multum tempore distant totaque quaestio
de duabus recensionibus non tantae gravitatis et utilitatis est, quantam viri docti pleri-
que ei tribuerunt. ¹

Iam videamus textus librorum cpitomatorum quomodo differat a recensione altera
plena. Et explicabuntur primum virtutes epitomatorum, scilicet quod propius accedunt
ad auctores a scriptore vitarum adhibitos, quod habent male omissa in recensione
posteriore omittuntque additamenta male facta, denique quod corruptelis textus recentioris
recte medentur. Deinde similiter vitia epitomarum tractabuntur alia iis propria, alia
nata cx contaminatione cum libris plenis. In omnibus his disquisitionibus specimen
tantummodo proponetur per ipsam editionem supplendum.

Inter auctores, quos vitarum scriptor adhibuit, cum primum locum obtineant epi-
scoporum laterculi duo, Index et Liberianus, eorum numeros supra (p. LV) demon-
stravimus magna ex parte reperiri in epitome Oononiana, plane oblitteratos esse in
libris recensionis posterioris non contaminatis cum priore.

Etiam alii loci ex catalogo Liberiano in Pontificalem translati passim in epitomis
formam prae se ferunt ad archetypum propius accedentem quam quae legitur in Ponti-
ficali. In Cleto 6. 3 verborum et initia Domitiani in illis solis vestigium remansit. Pius

’ collocatur in epitomis post Anicetum perperam, sed cum scriptore catalogi Liberiani.
In Pio 14, e verba frater ipsius derivata ex Liberiano habet sola epitome Feliciana.
Miltiadis tempora indidem sumpta modo (p. CX) vidimus in epitomis legi pessime
interpolata, at in recensione posteriore iterata interpolatione facta deteriora. — Simi-
liter ex Hieronymi de viris illustribus libello quae auctor traxit in Petro 2,1 et in
Clemente 7, 15, in epitomis ad auctorem propius accedunt. Rari loci, ubi e contrario
plena recensio cum catalogo Liberiano vel cum Hieronymo facit contra epitomas, mutati
sunt ab cpitomatore (vide infra p. CXVI et de loco 24, a quae adnotantur p. CXXII). -—
Pauca tantummodo huiusce generis afferri possunt eapropter, quod auctor, utsupra
vidimus. non multos libros scriptos adhibuit adhuc extantes.

Quae absunt ab epitomis. adsunt in recensione plena, utrum omina sint a brevia-
tore an adiecta ab auctore secundo, saepe dubium manet, et vel maxime propter eam
causam recensionem nostram ita instituimus, ut de singulis locis iis qui in res inquirunt,
iudicium liberum mancat. Laterculos anathematum non afuisse a recensione priore

